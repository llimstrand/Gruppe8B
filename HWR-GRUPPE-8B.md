### HOW WE ROLL | GRUPPE 8B SAMMENDRAG
#### Forberedelser til koding:
* Først startet vi med å lese oppgaven nøye og organisere hvordan vi skulle gjøre det. Deretter delte vi oppgaven i deloppgaver i kanban board. Vi planla hvordan vi skulle utføre oppgaven, hvordan alle kunne lære og når vi skulle jobbe. 
* Først startet vi å lage brukerhistorier for ansatte og ledere som trengte hjelp under koronapandemien, dette gikk inn i hva de ønsket å oppnå med et program som dette.
* Etter dette lagde vi et par skisser for hånd for å få en forståelse for hvordan vi ville at programmet skulle se ut.
* Deretter lagde vi et applikasjonskart over hvordan brukeren skulle samhandle med nettsiden og hvordan brukeren kom seg fram.
* Til slutt i forberedelsesfasen lagde vi et wireframe over hvordan koden skulle se ut i sluttresultatet.

#### Koding:
For kodingen delte vi oss inn i tre grupper innad i gruppa, 2 personer per oppgave. Index.html filen jobbet Mariam og Ole på, how-we-roll.html jobbet Lea og Nora med og hwr-report.html filen jobbet Bahri og Markus med. Vi sørget for at de med mest erfaring jobbet med de med minst erfaring for å gjøre at alle lærte grunnleggende programmering. 
Vi brukte eksemplene lagt ut i «github/digitnow» for å gi et utgangspunkt for koden. Vi bestemte oss også for å jobbe på en maskin innad i gruppen og å jobbe på en branch i Intellij for å unngå errors osv. Dette fungerte veldig bra og vi kunne lett merge alle filene. I tillegg satt vi ned for å kunne kommentere koden sammen og diskuterte css koden og hvordan siden skulle se ut.

#### Samarbeid:
* Lea og Nora hadde hovedansvaret for how-we-roll.html siden. De møtte på noen utfordringer under kodingen. Blant annet slet de med å få alle sliderne på samme linje. Etter de hadde søkt på internett og prøvd en god stund spurte de etter hjelp. Lærerassistentene klarte heller ikke å løse prøblemet så vi fant ut som gruppe at vi ikke trengte å ha fokus på det.
De hadde også utfordringer med utseende på sliderne og knappene. Lea og Nora er opptatt av å gjøre designet estetisk samtidig som kodene fungerer som de skal. Derfor brukte de tid på å utforske designmuligheter ved de ulike funksjonene. De prøvde flere ganger å forme siden som de ønsket den, men hadde vansker med å komme seg bort fra standard designet på slideren og knappene. Etter en tid forstod de at det allerede lå inne et standard utseende på funksjonene, og for å unnslippe dette og gå videre med designet var de nødt til å legge inn en egen applikasjon for webkit appearance. Dette fjernet standarden, og de fikk designe siden som de ønsket. Ellers hadde ikke Lea og Nora store problemer med oppgaven. De fikk formet siden slik at den ble lett forståelig og estetisk, og koblet dem opp mot de andre. 

* Bahri og Markus tok for seg hwr-report. Først lagde Markus et utkast over hvordan siden skulle se ut. Bahri lagde deretter javascript koden over hvordan vi skulle vise canvas elementet. Vi møtte på en del utfordringer over hvordan vi skulle hente ut json-filene fra serveren og hvordan vi skulle vise det på siden. Deretter tok vi å hentet ut noen eksempler fra digitnow/how-we-roll, for hvordan vi skulle hente ut dataene og vise den i canvas elementet. Etter hvert fant vi en god løsning i scriptet og vi klarte å loope gjennom alle filene (som er kommentert i koden(1-5)). Vi klarte å lagre alle values og keys i console og brukte dataene til å tegne opp sirklene på linjene, samt å vise navn og alder i debug-elementet.
 
* Ole og Miriam hadde hovedansvaret for hovedsiden, index. De ble begge syke under oppgaven som gjorde at de ikke fikk vært med på så mye som vi hadde håpet. Selv om de ble syke under programmerings-delen av oppgaven fikk de oppfølging av resten av gruppa over nettet slik at de forstod de siste stegene av prosjektet.  
Ellers har samarbeidet i par fungert veldig bra der den som kan mest, lar den andre skrive. Til slutt hadde vi gruppas mest erfarne i faget se over alle filene, for å bedømme orden og eventuelle feil, slik at alle filene var like. Vi har vært nøye med hvem som pusher og commit’er i github slik at det ikke ble konflikter. Vi har også brukt kanban-board underveis. Gruppa vår brukte litt lang tid på å komme igang med oppgaven, men da vi først fikk startet gikk det veldig bra, og vi klarte å utforme et godt resultat. 


#### NAVIGATION MAP
![image](https://user-images.githubusercontent.com/89383914/136703766-c12b98b1-d522-4319-af84-5ad403762a8b.png)

#### WIREFRAME
![wireframe HWR](https://user-images.githubusercontent.com/89381896/135475487-a33be037-ebf8-4163-9690-9f2c43e0ab41.jpeg)

